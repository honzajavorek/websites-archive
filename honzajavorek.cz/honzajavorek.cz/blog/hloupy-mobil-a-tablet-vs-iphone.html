<!DOCTYPE html>
<html lang="cs">
    
<!-- Mirrored from honzajavorek.cz/blog/hloupy-mobil-a-tablet-vs-iphone by HTTrack Website Copier/3.x [XR&CO'2014], Wed, 23 Dec 2015 16:56:11 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
        <meta charset="utf-8">
        <title>Hloupý mobil a tablet vs iPhone - Javorové Lístky</title>

        <link rel="stylesheet" href="../theme/css/main.css">

                <link rel="alternate" type="application/rss+xml" title="Javorové lístky – všechny články" href="../feed.xml">
            <link rel="alternate" type="application/rss+xml" title="Javorové lístky – všechny komentáře" href="http://javorove-listky.disqus.com/latest.rss">

    <link rel="alternate" type="application/rss+xml" title="Javorové lístky – komentáře ke článku Hloupý mobil a tablet vs iPhone" href="http://javorove-listky.disqus.com/hloupy_mobil_a_tablet_vs_iphone/latest.rss">

        <link rel="shortcut icon" type="image/x-icon" href="../favicon.ico">

        <meta property="og:image" content="../theme/images/logo.png">

        <script>
            var _gaq = _gaq || [];
            _gaq.push(['_setAccount', "UA-1316071-6"]);
            _gaq.push(['_trackPageview']);

            (function() {
                var ga = document.createElement('script'); ga.async = true;
                ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
                var s = document.getElementsByTagName('script')[0]; s.parentNode.insertBefore(ga, s);
            })();
        </script>
    </head>
    <body>
        <div class="container article">
            <div class="header">
                <a href="index.html">
                <div class="hgroup">
                    <h1>
Javorové<span class="logo"> </span>lístky                    </h1>
                       <h2>Honza Javorek</h2>
                </div>
                </a>
            </div>

            <div class="content">
<div class="article-container">
    <div class="header">
        <h1>Hloupý mobil a tablet vs iPhone</h1>
        <small>
            <time datetime="2015-08-14T16:55:11+02:00" pubdate>2015/08/14</time>
        </small>
    </div>

    <div class="article-content">

        <p>Už nějaký čas žiji v dnešním digitálním mobilním světě s kombinací hloupý mobil a tablet. Přemýšlel jsem, že bych to nahradil nějakým moderním telefonem, ale zjistil jsem, že se mi to nevyplatí.</p>
<h2>Hloupý mobil</h2>
<p>Mobil je nějaká normální stará Nokia, mám ho na volání, SMS a občasnou upomínku nebo poznámku. Oficiálně nemá žádný operační systém - není to jakože ani Symbian. Než jsem měl tablet, tak jsem v něm používal i webový prohlížeč, Nokia mapy s vyhledáváním adres a dokud Google nevypnul SyncML, mohl jsem si i automaticky synchronizovat kontakty s Googlem. Má to i rádio a mp3 přehrávač, přičemž FM rádio si docela často rád pustím - jack od repráků vrazím do mobilu a je to. Mobil mi vydrží podle toho jak moc jej používám - na dovolené klidně týden, v běžném provozu spíše několik dní.</p>
<h2>Tablet</h2>
<p>Tablet je Nexus 7 nějaké té novější generace. Myslel jsem, že jej budu mít na doma, na práci (když mám službu), na cestování, atd. Jenže pak mi v práci dali Mac a ten je lehký, přenosný, používá se snadno a jednoduše, navíc bez nějakých omezení mobilní klávesnice a obrazovky. Takže doma si na tablet většinou ani nevzpomenu. Na práci to taky není - když někde něco hoří, stejně musím mít počítač, abych to mohl dostatečně řešit. Tablet je ale super na cestování. Na to jsem myslel už při koupi a proto jsem vybral sedmipalcovou, malou verzi. Měl jsem tento Nexus s sebou v Las Vegas, San Franciscu, Stockholmu, projeli jsme s ním několik českých měst a nedávno taky velkou část Pobaltí. Je to velký pomocník se vším, co člověk na cestách potřebuje zařídit a na takové to zjišťování a zařizování je zcela dostačující, na mapy je to boží (hlavně <em>hvězdičkování</em> míst na Google Maps jsem si dost oblíbil). Díky jeho využití při cestování koupi tabletu nelituji.</p>
<h2>Proč hloupý mobil?</h2>
<p>Kdysi jsem měl všelijaké staré verze Android telefonů. Štvalo mě, že mi ten telefon do života přináší spoustu problémů:</p>
<ul>
<li>Musím řešit, že je stále vybitý.</li>
<li>Musím řešit, že se mi aktualizují a mění aplikace.</li>
<li>Musím řešit, že mi telefon během půl roku zastaral, je pomalý, že ťapnu na něčí jméno a trvá minutu a půl, než se vůbec spustí hovor.</li>
<li>Internet se stává mou všudypřítomnou potřebou. Jsem na něm i tehdy, kdy to není nutné. Čtu si hlouposti, které bych si nikdy nečetl a místo toho se díval třeba do krajiny a volně přemýšlel nad různými věcmi.</li>
<li>Musím řešit déšť.</li>
<li>Musím hodně řešit co s tím, když mi telefon spadl na zem.</li>
<li>...</li>
</ul>
<p>Jsou to takové nesmysly, které jdou řešit, obejít, lze mít disciplínu, atd. Jenže já je nakonec vůbec řešit nechtěl. Nechtěl jsem, aby tyhle problémy přede mnou vůbec stály. Ani jeden se starým hloupým telefonem nemám a přesto se se světem domluvím (i když 2FA bez SMS verze nebo Google Calendar, který nedávno vypnul SMS notifikace, začínají někdy být už docela problém).</p>
<p>Z pěti milionů aplikací mi stejně výrazně usnadňovaly život tak tři a zbytek byly zbytné kraviny, takže poměr toho, co mi telefon přinesl a co mi vzal, byl velice bídný. Navíc třeba mapy - když nevím cestu, zeptám se. Když se nezeptám, objevím něco nového. Nevědět si rady v určité situaci nemusí být nutně zlo, protože mě to potom nutí interagovat s okolím a nezůstávat stále uzavřený ve své bublině.</p>
<p>Když mi můj poslední smartphone ukradli během spánku v brněnském rozjezdu, rozhodl jsem se, že si další nekoupím. Zpětně toho nelituju. Minula mě spousta věcí okolo smart telefonů a <em>first world problems</em>, které jsem nejspíš vlastně vůbec nepotřeboval mít, vědět o nich, nebo o nich diskutovat, byť třeba nevinně u piva.</p>
<h2>Proč tablet?</h2>
<p>Už jsem to trochu nastínil výše, ale hlavně proto, že jsem viděl jeho využití pro cestování. Ta další využití jsem si spíš vysnil a taky to podle toho dopadlo - moc se nepotvrdilo, že by mi tablet výrazně pomáhal ještě v něčem dalším. Taky jsem chtěl, abych mohl mobil ještě víc osekat čistě na zařízení, které jen volá, posílá SMS a umí na zem padat tak, že se nerozbije.</p>
<p>Zpětně mi přijde, že na cestování je to fajn zařízení, ale mohlo by vydržet déle, protože při aktivním používání člověk hledá zásuvku už po půl dni a to mě fakt prudí. V tomhle se mi dost líbí Mac, u kterého si často ani nevšimnu, že jej v zásuvce nemám a zjistím to až po celém pracovním dni. Problém hledání zásuvky u mě Mac úplně vytěsnil a je to skvělý pocit. Tohle je ten opravdový a hlavní problém, který pro mě ten stroj řeší: Funguje a přitom vydrží dlouho na baterku. Výhodou je, že tablet je i při cestování spíš něco navíc a v nouzi se dá vždycky zalézt do McDonald's, píchnout ho do zásuvky, něco si najít a pak ho nechat zase klidně den mrtvý. Jeho špatná výdrž neovlivňuje mou schopnost být na příjmu nebo např. volat o pomoc.</p>
<p>Tablet nepoužívám na čtení, protože mám ještě Kindle Paperwhite a ten považuji za naprosto dokonalé zařízení pro čtení dlouhých textů všeho druhu. Popisovat proč mám rád Kindle by ale bylo na další článek :)</p>
<h2>iPhone</h2>
<p>Napadlo mě, že občas beru s sebou všechna zařízení a není to úplně ono. Mobil, Kindle na čtení, Mac na práci, tablet na tethering mobilního internetu pro Mac (třeba do vlaku) nebo na focení a tweetování z nějaké akce. A ještě třeba foťák. Říkám si - kdybych měl smartfone, můžu srazit mobil, tablet a foťák do jednoho. To už by se docela vyplatilo.</p>
<p>Přemýšel jsem, jak ale zjistit, zda by iPhone řešil moje problémy. Napsat otázku na Facebook by vedlo jen k fanouškovským komentářům typu "iPhone si určitě kup, protože já ho mám rád". Mě ale zajímala nějaká racionální data.</p>
<p>Vytvořil jsem dotazník, kam jsem dal otázky ohledně věcí, jež mě zajímaly. Ten dotazník je <a href="https://docs.google.com/forms/d/1WHBDSKSSa4oxJhPnxuExtXpKQW4ixIwIryo__lREOmI/viewform">zde</a>. Jsou tam otázky jako <em>Vyjmenuj prosím tři věci, které tě na tvém telefonu serou nejvíc</em>, ale nemyslel jsem ten dotazník nijak negativně. I kdybych se ptal kamaráda na auto, které zvažuju koupit, tak se ho zeptám úplně stejně, protože to co na něm má rád se dočtu z letáčku automobilky taky. Zajímají mě reálné problémy z provozu. Upřímně, při tvorbě toho dotazníku <strong>jsem byl poměrně přesvědčený o tom, že si iPhone koupím</strong>.</p>
<p>Výsledky jsou následující:</p>
<ul>
<li>Odpovědělo mi přes 50 lidí. Polovina lidí měla iPhone 5 a novější, polovina zřejmě něco staršího.</li>
<li>Skoro všichni mají update na nejnovější systém (tahle otázka byla ze strachu, zda to není jak u Androidu, kde kdysi - nevím jak dnes - po roce člověk už žádný update nedostal).</li>
<li>Skoro všem běhá na telefonu vše stále dostatečně rychle (opět můj strach ze starých Androidů).</li>
<li>Většina lidí používá nějaký datový tarif od O2, T-Mobile nebo Vodafone. Čekal jsem spíš v odpovědích na <em>Používáš nějaký tarif na mobilní internet? Pokud ano, jaký operátor, jaký tarif, za kolik?</em> tipy na nabídky virtuálních operátorů, ale lidi v tom asi vůbec nefrčí, platí miliony měsíčně velké trojce.</li>
<li>Docela dost lidí koupilo iPhone z druhé ruky.</li>
<li>Zarazilo mě, jak je ten telefon drahý. Ptal jsem se, zda lidi nelitují těch peněz, co do toho dali (za stejnou částku si dovedu představit docela dobrou, dobrodružnou dovolenou). Jen 11 % toho lituje.</li>
<li>Co se týče odolnosti, formuloval jsem otázku trochu blbě: <em>Co děláš pro to, aby se ti iPhone nerozflákal o zem?</em> Většina lidí mi napsala, že ho nepouští na zem... <em>facepalm</em> Mě spíš zajímalo, jestli mají lidi nějaké obaly nebo zda se obecně bojí, že je jejich telefon křehký a i jeden hloupý pohyb může jejich 20 000 Kč poslat do větru. Níže se dočtete, že bojí a že telefon křehký je.</li>
<li>Myslel jsem si, že můj foťák z roku 2008 (žádná zrcadlovka, ale zas úplný kompakt to teda není) dneska musí stoprocentně fotit hůř než mobily (nejspíš dojem z reklam výrobců telefonů a z Instagramu). "Odborníci" mi řekli, že na to ať zapomenu a že možná ten nejnovější iPhone by se tomu mému foťáku trochu mohl rovnat, ale i tak s telefonem takové fotky nikdy nebo nejspíš ještě dlouho nepůjde dělat. To pro mě bylo velké překvapení a zklamání.</li>
<li><strong>Lidi na jejich iPhone sere baterka.</strong> Trochu jsem to čekal, ale nevěděl jsem, že je to <strong>tak</strong> špatné. Skoro všichni napsali do třech věcí co je serou <em>baterka</em> a někdo dokonce třikrát. Přes 30 % lidí napsalo, že jim telefon vydrží méně než půl dne, dalších 40 % že tak zhruba den.</li>
</ul>
<p>Z dalších věcí co lidi na iPhone sere:</p>
<ul>
<li>Špatná interoperabilita s věcmi mimo Apple ekosystém (omezení Bluetooth, spolupráce s jinými telefony, konektor na nabíjení, ...).</li>
<li>Snadné odírání telefonu nebo displeje, choulostivý na rozbití, klouže a stále padá displejem dolů :-D</li>
<li>Některé aplikace nelze vyhodit a zabírají v telefonu místo.</li>
<li>Málo místa na vestavěném disku.</li>
<li>Psaní (ale to je spíš o psaní na mobilu obecně).</li>
<li>Slabá Wi-Fi.</li>
</ul>
<p>A pak teda milionkrát ta výdrž na baterku.</p>
<h2>iPhone ne</h2>
<p>Díky dotazníku jsem zjistil následující věci o iPhone:</p>
<ul>
<li>Dalo by se s ním fotit, pracovat jako s tabletem (ale na menším displeji), volat jako s mobilem. Půl dne, možná den.</li>
<li>Nenahradil by mi plně foťák. Byl by to spíš jen kompakt na párty, ne něco na pěkné fotky např. z národního parku. Navíc baterky ve foťáku mi vydrží třeba i čtyři dny, když mám dvě (jedna je velká asi jako krabička od sirek). V národních parcích nejsou zásuvky a energy banka je opruz a zařízení nebo náklad v batohu navíc.</li>
<li>Nejspíš by mi vydržel ještě méně na baterku než tablet.</li>
<li>Přinesl by mi spoustu problémů do každodenního života, které teď nemám (baterka, internet stále při sobě, aplikace, updaty, starost o drahou a křehkou věc, ...). Stal bych se otrokem přístroje, který bude stále potřebovat "nakrmit" a dostal bych za to hodně málo navíc oproti tomu co mám už teď.</li>
<li>Stálo by to dost peněz.</li>
</ul>
<p>Napadlo mě mít třeba iPhone do města a nějaký starý telefon do přírody, ale ani tak jsem nepřišel na to, v čem by to bylo zásadně lepší, než ta kombinace co mám teď.</p>
<p>Jinak teda z ankety vyplynulo o iPhone strašně moc dobrých věcí a jeho majitelé jej mají většinou velice rádi. Věřím, že je to kvalitní telefon, který dokáže udělat své vlastníky šťastnými, ale mě bohužel nic neřeší tak jak bych si představoval. Oceňuji především praktičnost a tu v případě iPhone zabíjí zejména ona baterka. Paradoxem budiž fakt, že u Macu to je přesně naopak. Jak jsem už psal výše, jeho výdrž na baterku naprosto žeru a přijde mi díky ní mnohokrát užitečnější než můj starý počítač.</p>
<h2>Závěrem</h2>
<ul>
<li><strong>Takže nemáš rád iPhone? Apple?</strong> Ne. Značky jsou mi šumák. Používám to co funguje a snažím se k tomu nemít emoce. iPhone neřeší problém, který jsem chtěl, aby mi vyřešil.</li>
<li><strong>Proč ses neptal na Android?</strong> Protože ho mám v tabletu a vím, jak funguje.</li>
<li><strong>Proč ses neptal na Windows Phone?</strong> Na... na co?</li>
<li><strong>Měl by sis iPhone vyzkoušet, určitě by...</strong> Půjčíš mi na týden svůj?</li>
</ul>
<p>Navíc, pokud jakýmkoliv myšlenkovým pochodem dojdete k tomu, že jsem něco vyřešil špatně a že jsem to mohl vyřešit jinak, že vám to tak funguje a vyhovuje a že mi to musíte nutně sdělit a poradit, tak si to nechte pro sebe :) Tento článek jsem sepsal jako report vyřešeného problému, protože se mě víc lidí na tohle téma ptalo a já to nechtěl všem opakovat. Není to něco, co bych stále považoval v této chvíli za otevřené.</p>
    </div>

    <div class="loading-area">
        <hr>

        <div class="profile">
            <h3><a href="../index.html">Honza Javorek</a></h3>
            <p>
                Přispívám v <a href="http://apiary.io/">Apiary.io</a> k tomu, aby se stal <a href="http://apiblueprint.org/">API Blueprint</a> nejlepším formátem pro popis webových API. Pomáhám v ČR <a href="proc-python.html">propagovat jazyk Python</a>. Profesní články píšu pro <a href="http://www.zdrojak.cz/autori/honza-javorek">Zdroják</a>.
            </p>
        </div>

        <hr>
        <div id="comments">
            <div class="widget kindle-container kindleWidget">
                <img src="https://d1xnn692s7u6t6.cloudfront.net/black-15.png"><span>Kindle</span>
            </div>
            <div class="widget fb-like-container">
                <div class="fb-like" data-send="false" data-width="450" data-show-faces="false"></div>
            </div>
            <div id="disqus_thread"></div>
            <script>
                var disqus_shortname = "javorove-listky";
                var disqus_developer = 0;
                //var disqus_url = 'http:\/\/honzajavorek.cz\/blog\/' + "hloupy-mobil-a-tablet-vs-iphone";
                var disqus_title = "Hloup\u00fd mobil a tablet vs iPhone";

                (function() {
                    var dsq = document.createElement('script'); dsq.async = true;
                    dsq.src = 'http://' + disqus_shortname + '.disqus.com/embed.js';
                    (document.getElementsByTagName('head')[0] || document.getElementsByTagName('body')[0]).appendChild(dsq);
                })();
            </script>
            <noscript><p class="noscript"><em>Bez JavaScriptu komentáře nejsou, se s tim smiř.</em></p></noscript>
        </div>
    </div>

    <div class="footer">
            <p class="aside-links"><a href="http://javorove-listky.disqus.com/hloupy_mobil_a_tablet_vs_iphone/latest.rss">RSS komentářů</a></p>
    </div>
</div>            </div>
        </div>

        <div class="footer">
            <h3>Zahradník</h3>
            <p>© 2007–2015 <a href="../index.html">Honza Javorek</a></p>
        </div>

        <script src="http://ajax.googleapis.com/ajax/libs/jquery/2.0.3/jquery.js"></script>
        <script src="../theme/js/main.js"></script>
        <script async src="http://platform.twitter.com/widgets.js"></script>
<div id="fb-root"></div>
<script>
(function(d, s, id) {
    var js, fjs = d.getElementsByTagName(s)[0];
    if (d.getElementById(id)) return;
    js = d.createElement(s); js.id = id;
    js.src = 'http://connect.facebook.net/en_US/all.js#xfbml=1';
    fjs.parentNode.insertBefore(js, fjs);
}(document, 'script', 'facebook-jssdk'));
</script>
<script type="text/javascript" src="https://d1xnn692s7u6t6.cloudfront.net/widget.js"></script>
<script type="text/javascript">
    (function k(){window.$SendToKindle&&window.$SendToKindle.Widget?$SendToKindle.Widget.init({"content":".article-container","exclude":".article-container .loading-area, .article-container .footer"}):setTimeout(k,500);})();
</script>
    </body>

<!-- Mirrored from honzajavorek.cz/blog/hloupy-mobil-a-tablet-vs-iphone by HTTrack Website Copier/3.x [XR&CO'2014], Wed, 23 Dec 2015 16:56:11 GMT -->
</html>